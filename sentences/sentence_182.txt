τὰς ἡλικίας ταύτας ἀνέγραψε καὶ σόλων ὁ τῶν ἀθηναίων νομοθέτης ἐλεγεῖα ποιήσας τάδε· παῖς μὲν ἄνηβος ἐὼν ἔτι νήπιος ἕρκος ὀδόντων φύσας ἐκβάλλει πρῶτον ἐν ἕπτ’ ἔτεσι· τοὺς δὲ’ ἑτέρους ὅτε δὴ τελέσῃ θεὸς ἕπτ’ ἐνιαυτούς, ἥβης ἐκφαίνει σήματα γιγνομένης· τῇ τριτάτῃ δὲ γένειον ἀεξομένων ἔτι γυίων λαχνοῦται, χροιῆς ἄνθος ἀμειβομένης· τῇ δὲ τετάρτῃ πᾶς τις ἐν ἑβδομάδ’ ἐστὶ ἄριστος ἰσχύν, ἥν τὲ’ ἄνδρες σήματ’ ἔχους’ ἀρετῆς· πέμπτῃ δὲ’ ὥριον ἄνδρα γάμου μεμνημένον εἶναι καὶ παίδων ζητεῖν ἐξοπίσω γενεήν· τῇ δὲ’ ἕκτῃ περὶ πάντα καταρτύεται νόος ἀνδρός, οὐδὲ᾽ ἕρδειν ἔτι᾽ ὁμῶς ἔργ’ ἀπάλαμνα θέλει· ἑπτὰ δὲ νοῦν καὶ γλῶσσαν ἐν ἑβδομάσιν μέγ’ ἄριστος ὀκτώ τὲ’, ἀμφοτέρων τέσσαρα καὶ δέκ’ ἔτη· τῇ δὲ’ ἐνάτῃ ἔτι μὴν δύναται, μαλακώτερα δὲ’ αὐτοῦ πρὸς μεγάλην ἀρετὴν γλῶσσά τε καὶ σοφίη· τὴν δεκάτην δὲ’ εἴ τις τελέσας κατὰ μέτρον ἵκοιτο, οὐ ἄν ἄωρος ἐὼν μοῖραν ἔχοι θανάτου ὁ μὲν οὖν σόλων ἑβδομάσι δέκα ταῖς εἰρημέναις καταριθμεῖ τὸν ἀνθρώπινον βίον.