ἡ δὲ’ οὐδὲν ἐκείνου προσβλέπουσα ζῷον ἐμφερέστερον ἑαυτῇ γάνυταί τε καὶ ἀντιπροσφθέγγεται μετὰ’ αἰδοῦς· ἔρως δὲ’ ἐπιγενόμενος καθάπερ ἑνὸς ζῴου διττὰ τμήματα διεστηκότα συναγαγὼν εἰς ταὐτὸν ἁρμόττεται, πόθον ἐνιδρυσάμενος ἑκατέρῳ τῆς πρὸς τὸ ἑτέρον κοινωνίας εἰς τὴν τοῦ ὁμοίου γένεσιν· ὁ δὲ πόθος οὗτος καὶ τὴν τῶν σωμάτων ἡδονὴν ἐγέννησε, ἥτις ἐστὶ ἀδικημάτων καὶ παρανομημάτων ἀρχή, διὰ’ ἣν ὑπαλλάττονται τὸν θνητὸν καὶ κακοδαίμονα δαίμονα βίον ἀντὶ᾽ ἀθανάτου καὶ εὐδαίμονος.