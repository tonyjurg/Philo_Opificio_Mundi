ὅθεν οὐ ἧττον ὄφεως ἐν τοῖς ὀδοῦσιν ἐπιφέρεται τὸν ἰόν· οὗτοι γάρ εἰσι ἀπληστίας ὑπηρέται καὶ ὑπουργοί, πάντα᾽ ὅσα πρὸς ἐδωδὴν τέμνοντές τε καὶ λεαίνοντες καὶ τὸ μὲν πρῶτον γλώττῃ παραδιδόντες τῇ χυλοὺς δικαζούσῃ πρὸς ἐπίκρισιν, ἔπειτα δὲ φάρυγγι· σιτίων δὲ ἀμετρία θανατῶδες φύσει καὶ ἰοβόλον, ἅτε πέψιν οὐ ἐνδεχομένων διὰ τὴν τῶν ἐπεισιόντων φοράν, ἡ γίνεται πρὶν ἐξικμασθῆναι τὰ πρότερα.